---
title: "iPhone เครื่องร้อน ? ลองเปลี่ยนค่ายสัญญาณมือถือดูสิ"
date: 2024-04-02T16:33:20+07:00
draft: false
categories: [ทั่วไป]
tags: [iphone, ios, dtac, ais]
---

เราเป็นคนนึงที่ประสบปัญหา iPhone เครื่องร้อนอยู่ตลอดหลังจาก iPhone 12 เป็นต้นมา (เมื่อก่อนไม่เคยเป็น) พยายามหาวิธีหลายวิธีก็แก้ไขปัญหาไม่ได้ซักที

จากการพูดคุย สอบถาม ทั้งพนักงาน Apple ที่ Apple Store เอง หรือ จากใน Webboard ต่างประเทศเช่น Reddit ก็มีหลากหลายคำตอบ แต่หลัก ๆ จะเป็น ..

1. iOS (OS ของเครื่อง iPhone, iPad) ทำงานไม่ดี มี Bug ให้ลองอัพเดต หรือทดลองใช้เวอร์ชั่น Developer Beta ดู
2. App ที่มีในเครื่อง, App ที่เปิดใช้งานอยู่สร้างไว้ไม่ดี ลองลบออกดู
3. iCloud, Siri ของมือถือมีการทำงานหนักเบื้องหลัง
4. Hardware ของเครื่องผิดปกติ (ลองให้ศูนย์ Apple ตรวจดู ก็ไม่เจอ)
5. Case มือถือระบายอากาศไม่ดี

ซึ่งที่ผ่านมาก็พยายามทั้ง Reset ไม่ลงแอพเลย, ซื้อเครื่องใหม่, ปิด Background Task, ใช้เครื่องเปลือย ๆ แบบไม่ใส่ Case ก็ไม่ได้แก้ปัญหาใด ๆ แค่ช่วยให้มันเย็นเร็วขึ้นมากกว่า

ผ่านมาหลายปีจนชิน มาวันนี้ที่นึกสนุกอยากลองใช้ 2 ซิม

นำซิม AIS ที่ปกติใช้ใน Tablet มาทำเป็น esim ใน iPhone แล้วให้ Cellular Data วิ่งผ่าน AIS เป็นอันดับแรก DTAC ใช้เป็นแค่รับสาย

ปรากฏว่าเครื่องหายร้อน !!! แบตลดช้าลงอย่างรู้สึกได้ !!! เลยเพิ่งถึงบางอ้อ ว่าในพื้นที่ ๆ เราอยู่สัญญาณ DTAC มันห่วยมาก (โดยเฉพาะหลังควบรวมกับ TRUE) ทำให้ iPhone ต้องคอยหาคลื่น เปลี่ยนเสา ตลอดเวลา

ใครพบปัญหาเครื่องร้อน อาจจะไม่จำเป็นต้องเป็น iPhone ก็ได้ ลองไปซื้อซิมค่ายอื่นใช้งานดูนะครับ เผื่อจะหายแบบผม

<!--more-->
